---
title: Villieläinten liikehdintää imitoiva karjan laiduntaminen ratkaisee aavikoitumisongelman
author: saku
type: post
date: 2017-07-12T04:34:34+00:00
#url: /?p=2447

aihealueet:
  - Ekologia ja ympäristön tila

---
Tällä mahtavalla TED-videolla Allan Savory kertoo kuinka erehdyksen kautta hän oli pakotettu luomaan uuden metodin, jolla on nyt yli 15 miljoonan hehtaarin alueella kyetty osoittamaan, miten **aavikoituva ja lohduton maa-ala voidaan palauttaa vehreäksi ja hiilidioksidia sitovaksi ilmastonmuutoksen taltuttavaksi alueeksi**. Ratkaisu on yllättävä: karjan laiduntaminen jättilaumoissa ja suurella alueella liikkuen sekä laiduntaen. Savoryn 1950-luvulla tekemä suositus tappaa noin 40.000 laiduntavaa norsua aavikoitumisen estämiseksi osoittautui totaalivirheeksi ja nyt Savory kertookin, että laiduntavat eläimet ovat ratkaisu aavikoitumisen estämiseen ja ilmastonmuutoksen taltuttamiseen. Samaa kerto venäläinen Sergei Zimov.



HS:n <a href="http://www.hs.fi/paivanlehti/12072017/art-2000005287268.html" target="_blank">tiedesivut</a> 12.7.2017 puhuu samasta asiasta Siperian näkökulmasta: Suuret kasvinsyöjäeläimet pitävät itse yllä tarvitsemiaan laitumia ja ekosysteemiä. Kun eläimiä on paljon syömässä ruohoa ja tallomassa maastoa, puut ja pensaat eivät valtaa alaa. Ulostamalla eläimet palauttavat ravinteet nopeasti kiertoon. Siperian arot metsittyivät, kun mammutti ja muut suuret kasvinsyöjäeläimet katosivat.

Jo HS:n aiemmassa, 2015, <a href="http://www.hs.fi/tiede/art-2000002812810.html" target="_blank">tiedeartikkelissa</a> puhuttiin samasta Siperian teemasta: eläinten huvetessa aro luhistui kuin korttitalo, Sergei Zimov kuvailee tutkimusasemansa kotisivuilla. Kun eläimet vähenivät, niiden lannoittavat ulosteet, hamuavat suut ja tallovat sorkat eivät enää muokanneet maata suotuisaksi heinille ja ruohoille. Märkä sammal peri maan. Maisema metsittyi, kun mammutit eivät enää kaataneet puita. Samoin käy Afrikan savanneilla, jos norsut hävitetään.
