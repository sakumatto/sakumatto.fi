---
title: YK juhlistaa Brasilian presidentin humanitaarista edelläkävijyyttä
author: saku
type: post
date: 2010-05-18T15:26:36+00:00
#url: /?p=233
aktt_notify_twitter:
  - no
isc_post_images:
  - 'a:1:{s:0:"";a:1:{s:3:"src";s:104:"https://sakumatto.fi/wp-content/uploads/2010/05/600_bis_Total_Hungry_People_2001-2009-e1274258441509.jpg";}}'
aihealueet:
  - Yleinen
avainsanat:
  - köyhyys
  - lula da silva
  - nälänhätä

---
_Nälänhätä ja kamppailu köyhyyttä vastaan on yksi tärkeimpiä tehtäväiä, joita ihmiskunnalla on tällä hetkellä edessään. Terrorismi ja huumeongelmat sekä monet muut nykyvitsaukset juontavat tuosta eriarvoisuudesta, joka maailmassa tänä päivänä vallitsee. Siksi oli ilo lukea, että maailmalla palkitaan ihmisiä, jotka kaksin käsin tekevät töitä yhteiseksi hyväksi. Lue alta vapaa käännökseni da Silvalle myännetystä palkinnosta.
<p style="float:right; width:32%;max-width:330px;" >
![presidentti Lula da Silva](https://lh3.googleusercontent.com/wGthaUf9rH7QB2vwHQsh3E8G9F51WyPUn8FAHQsT0RJuslCxbXofOp8RhOG2XWAFt29JZSLTwkr3XMK7Szsu6PXJ6GFSWJ9ev8xqMzuzTpHfspLmimpScLND3zN8kAP9jRu4fsn7yBd3DDaN4A-9UEprolijD69i53yPgrxSNhSYRnuDq6XKuGwN7TtcK2XUM0a8ODWx4djj9Llo4jmzaGCPFfx4u1uectaIWr2CgPEm8yCF151Og6iD7OpPsmEVInSfAS9-gb1GgUklg73XIdgTil5jlOfDgAf4iXEUnWjMPJpUON7tpBWeyFiwQS7KyHGHrUq9f9J-8EjTClV7Hr8h6lyUqjZL7UqCvJpbhXQqC8Q7RfbAraXKMOMvanh9_FVOlv5DmNYan2xErD1YAGGW0t7U5L8LikP17NLjThTKMNMaxR8mq-UqUIIZmPDdTuPvgMiHIAVGOnAk4L8s2_KWWo2BuOHkToxuVQA9_ywHUVAGozEpAIdL8t7ZWLMi8pENRwWk40OQmXNFNHDOiM3tSy3O2ZlRYi4rPMmpclaAeYYCWq3XcmyXyM0dpGLnbME80FP6Elc10z2nijDM7GkUzj_DWI3PfL5C5-8=w702-h930-no)
<br />Luiz Inácio Lula da Silva, Brasilian presidentti, kuva Wikimedia Commons</p>

YK:n ruoka- ja maatalousohjelma (FAO) ja YK:n Maailman ruokaohjelma (WFP) ovat molemmat myöntänyt Brasilian presidentti **Lula da Silvalle** palkinnon kunnianosoituksena hänen edelläkävijyydestään nälänhädän ja köyhyyden vastaisessa taistelussa. da Silva kiitti YK:ta kiitospuheessaan, jonka hän piti Brasilian pääkaupungissa Brasilissa 10.5.2010 samassa yhteydessä, jossa hän avasi brasilialais-afrikkalaisen foorumin elintarviketurvallisuudelle ja köyhyydenvastaiselle taistelulle.

Puheessaan hän tuomitsi voimakkaasti teollisuusmaiden harjoittaman markkinatalouden kutsuen sitä nimellä ”kapitalistinen likinäköisyys”. Presidentti da Silva viittasi tällä vuoden 2008 maailmanlaajuiseen finanssikriisiin ja totesi, että aluksi maailma yllättyi taivaisiin kohoavien ruoan markkinahintojen edessä, josta aluksi syytettiin ”liian paljon syöviä” kiinalaisia ja sitten kohoavia öljyn hintoja, joista syytettiin arabeja. Myöhemmin tuli ilmi, että muutamat harvat ”viisastelijat” rikkaista maista olivat syypäitä petolliseen ja spekulatiivisiin kauppoihin, jotka lopulta johtivat nk. sub-prime-kaaokseen, jossa talojen arvot sulivat USA:ssa leviten sittemmin kautta maailman. Loppujen lopuksi kärsijöinä ovat kuitenkin köyhimmät maailman ihmisistä, jotka presidentti da Silvan sanoman mukaan joutuvat maksamaan laskun näistä lyhytnäköisistä markkinoiden ohjaamista toimista.

Lula da Silva muistutti puhuessaan niille tusinalle afrikkalaiselle johtajalle, jotka olivat kokoontuneet foorumiin, että kun taluoskriisi kiiri maailmalle, oltiin ”valmiina saattamaan päätökseen WTO:n Dohan kierros”, mutta seuranneen turbulenssin takia koko suunnitelma meni roskakoriin ja taas köyhät saivat kärsiä. Kaksi vuotta myöhemmin neuvottelukierros on edelleen seisahduksissa, joka da Silvan mukaan on harmillista, koska se olisi ollut mahdollisuus hieman avata maailmanmarkkinoita ja tasoittaa pelialustaa, joka hänen mukaansa tällä hetkellä on voimakkaan kallellaan rikkaiden maiden eduksi.

Brasilian presidentti jatkoi sanomalla: ”Vapaat markkinat olivat erinomaiset, kun köyhät maat olivat pelkkiä ostajia, [koska] kun me tahdoimme ryhtyä viejiksi, markkina ei ollutkaan niin vapaa kuin meille sanottiin, ja tätä voidaan kutsua vain kapitalismin julmaksi ja likinäköiseksi lähestymistavaksi näihin ongelmiin. Hän viittasi myös omaan jossain määrin epäonnistuneeseen aiempaan yritykseensä vakuuttaa teollisuusmaiden johtajat sitoutumaan pitkän tähtäimen investointeihin Afrikkaan ja Latinalaiseen Amerikkaan.
  
Noilla kahdella mantereella on suurimmat vielä hyödyntämättömät viljeltävän maan alat. Tuo potentiaali voisi taata maailmanlaajuisen ruoantuotannon, josta puhtaan veden lisäksi on tulossa alkaneen vuosisadan suurimpia huolenaiheita, hän sanoi.<figure id="attachment_240" style="width: 450px" class="wp-caption alignleft">

[<img class="size-full wp-image-240" title="600_bis_Total_Hungry_People_2001-2009" src="https://sakumatto.fi/wp-content/uploads/2010/05/600_bis_Total_Hungry_People_2001-2009-e1274258441509.jpg" alt="" width="450" height="300" />][2]<figcaption class="wp-caption-text">Nälkäisten lukumäärän kasvu 2001–2009, Copyright: WFP/Rein Skullerud</figcaption></figure> 

Presidentti Lula da Silva, joka jättää presidentin tehtävät tammikuussa 2011, vihjasi puheessaan haluavansa jossain tehtävässä jatkaa työtään ”Etelä-Etelä-akselin” nimellä kuvaamansa Afrikan ja Etelä-Amerikan kehityksen työtä, jotta tällä tavoin taloudellinen tasapaino suhteessa Eurooppaan ja USA:han saataisiin parempaan jamaan.

WFP:n palkinto nimeltä _WFP’s Global Champion in the Battle Against Hunger_ myönnetään yksilölle osoituksena tämän näkemyksellisyydestä ja johtajuudesta nälän vastaisessa kamppailussa sekä tämän kyvystä osoittaa, että lasten aliravitsemus ja nälkä voidaan voittaa. Aiempia palkinnon voittajia ovat olleet mm. YK:n pääsihteeri **Kofi Annan**, Saudi Arabian kuningas **Abdullah Bin Abdulaziz Al Saud** ja Ghanan aiempi presidentti **John Kufuor**.
  
(Lähde: <a href="http://en.mercopress.com/2010/05/11/lula-da-silva-criticizes-capitalist-myopia-and-food-prices-global-speculation" rel="nofollow">mercopress.com</a>) Lue myös <a href="http://www.juventudrebelde.co.cu/international/2010-05-11/brazilian-president-lula-honored-for-fight-against-world-hunger-/" target="_blank" rel="nofollow">tämä</a> ja tämä <a href="http://www.wfp.org/stories/brazils-president-lula-honoured-wfp-champion-against-hunger" target="_blank" rel="nofollow">WFP:n sivu</a>.

 [1]: https://sakumatto.fi/wp-content/uploads/2010/05/Lula_da_Silva-photoWikimediaCommons-333x441.png
 [2]: https://sakumatto.fi/wp-content/uploads/2010/05/600_bis_Total_Hungry_People_2001-2009.jpg
