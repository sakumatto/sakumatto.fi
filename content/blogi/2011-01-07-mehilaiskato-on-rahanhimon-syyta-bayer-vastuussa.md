---
title: Mehiläiskato on rahanhimon syytä, Bayer vastuussa
author: saku
type: post
date: 2011-01-07T08:09:47+00:00
#url: /?p=879
aihealueet:
  - Ekologia ja ympäristön tila
avainsanat:
  - bayer
  - clothianidi
  - epa
  - mehiläiskato

---
##Mehiläiset ovat viime vuosina kuolleet oudosti ympäri maailman

<p style="float:right; width:32%;max-width:330px;" >
<img class="size-full wp-image-882" title="mehilaiskato" src="https://lh3.googleusercontent.com/B2v-b35ORR7hiQ5Qriv_CYwbD0YbrZoxHtrA8g35u6PEf5vr4Q_t8E07E2CgUORjgSJwN11VPJ0exM6txMJRAdh31nld_dWD9HwvlsBh5JDV7hkDJdA954o859_G39ucs6zD5Z68EW9VuT9uSlHLLa2q_evqEWk40wa_nkoqcg_XAP9dVIf3CdzhHO90fPPTLWxwXj4F19xCXi0HA_f86K4mlo2APUANQFCWIgdeoaAfA_QElXCf_walpTBoIgl1OO4YAAqZqYBvCb8PJrMUqWdZv1cdNwptd-jF1AfckhlflLTPc9rqwMltrLwxnLYx7xXJgSagghqcptLALS7XjvnWjkUg8ZPsHPeZEhgswkMp-PwmRKGg7-8TZzedYEdlFJ6sO1cLe3TjEaPhTldkM-o3AHYM0KEj8mYTc_yAAuY07orMcLUu7ZJMFw0ftRhCvVEvGhJoXIdSTty5CY-vv_CIlLNpKry9dMWDauRUqQOD7hppliOZzUGpK9BZ_FdT8exeNfYGvAkroTEOXSUg4VRKRYFOWRd7mhOyOvNKGTuGX36KgrXKZpsDmFDUJieLxaW2Ui17LdQ6uJuemgn7Hm_dtLOTqh7Pa4CbVng=w1240-h930-no" alt="" width="240" height="180" />
<br />Mehiläiset ovat ruokamme perusta koska ne pölyyttävät kasveja</p> 

Yksi syy mehiläisten joukkotuhoon on tuholaismyrkky clothianidin, jonka käytön Yhdysvaltain viranomaiset ovat sallineet, väittää ympäristösivusto Grist ympäristöjärjestöille vuodettuun muistioon nojaten.

Kyseessä on Yhdysvaltain ympäristöviraston EPA:n sisäinen dokumentti, joka Gristin mukaan osoittaa sen, että EPA on katsonut sormiensa läpi sellaisia uhkia, joita sen omat tutkijat ovat pitäneet vakavina.

Vuodetun dokumentin mukaan EPA:n omat tiedemiehet ovat tyrmänneet lääketehdas Bayerin tilaaman tutkimuksen, jonka perusteella clothianidinille saatiin myyntilupa. Lisäksi viraston tutkijat olivat huolissaan aineen laajan käytön vaikutuksista mehiläisille. Mehiläispopulaatioiden romahtaminen olisi biologinen katastrofi maailmalle, sillä niiden toiminta on tärkeää viljasatojen kannalta koska mehiläiset pölyttävät kasveja.

EPA:n lehdistöedustaja kertoi Gristin edustajalle, että clothianidin käyttö tulee jatkumaan normaalisti. Kuitenkin EPA:n omassa dokumentissa clothianidista kirjoitetaan näin: ” Clothianidin suurin riski kohdistuu sen torjunnan varsinaisten kohteiden ulkopuolisten hyönteisten suuntaan (mehiläisiin nimittäin). &#8230; myrkyllisyyskokeet mehiläisillä osoittavat clothianidin olevan erittäin myrkyllinen kosketukselle ja suun kautta nautittuna.”

Clothianidia on käytetty Yhdysvalloissa varsinkin maissin mutta myös muun muassa sokerijuurikkaan ja vehnän suojelemiseksi tuholaisilta vuodesta 2003 lähtien. PANNA-järjestön mukaan aine on erittäin myrkyllinen maissisatoa pilaaville tuholaisille – sekä kasveja pölyttäville mehiläisille, joista jopa kolmannes on menehtynyt Yhdysvalloissa useina peräkkäisinä talvina. Mehiläispesien tuhojen kasvu ajoittuu samalle ajanjaksolle kuin neonicotinoidien käyttö on lisääntynyt, joten ei ole täysin kohtuutonta päätellä, että näillä voisi olla yhteyttä toisiinsa.

Lähde:
[Klikkaa](https://grist.org/article/food-2010-12-10-leaked-documents-show-epa-allowed-bee-toxic-pesticide/)
