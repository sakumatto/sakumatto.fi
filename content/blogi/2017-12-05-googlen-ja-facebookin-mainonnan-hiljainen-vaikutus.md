---
title: Googlen ja Facebookin mainonnan hiljainen vaikutus
author: saku
type: post
date: 2017-12-05T12:29:13+00:00
#url: /?p=2465

aihealueet:
  - Talous
  - Yleinen

---
Sosiaalisen median käyttäjille tuttua on mainonnan määrän raju kasvu viime vuosina. Ilahduttavalla tavalla mainoksetkin tuntuvat relevantimmilta kuin ennen, jolloin meille tarjoiltiin mitä tahansa roskaa. Tänä päivänä jos käyn jossain verkkokaupassa katsomassa tiettyä vaatetta, minulle usein näytetään mainoksia vastaavista tuotteista ja samalta verkkokaupalta. Siis mainoksia tuotteista ja palveluista, jotka aidosti kiinnostavat minua.

Yhdysvalloissa 2016 presidentinvaalien yhteydessä ilmeni, että Facebookin mainonnan avulla jo tavaksi muuttunut poliittinen mainonta sai uuden ilmeen, kun Trumpin kampanjan tukena olikin yhtäkkiä Venäjältä rahoitettua mainontaa. Mainonnan tehokas miekka näyttikin kaksiteräisyytensä viiltävyyden. Facebookin tarjoama &#8220;similar audience&#8221;, samankaltainen kohderyhmä, ei olekaan pelkkä kaupallisen mainonnan moottori. Sillä voidaan aidosti muokata poliittista todellisuutta ja siten yhteiskunnan rakenteita.

Googlen toukokuussa ilmoittama <a href="https://research.googleblog.com/2017/05/using-machine-learning-to-explore.html" rel="noopener" target="_blank">Google Brain, koneoppimisen &#8220;ML&#8221; koe,</a> on hiljattain saavuttanut uuden vaiheen kun se on <a href="http://www.independent.co.uk/life-style/gadgets-and-tech/news/google-child-ai-bot-nasnet-automl-machine-learning-artificial-intelligence-a8093201.html" rel="noopener" target="_blank">teköälyn keinoin onnistunut luomaan teköälyä, joka päihittää ihmisten luoman tekoälyn haastavissa tunnistamiskokeissa</a>. Kun koneoppiminen edistyy, uudet mainonnan algoritmit tulevat entistä vaikeammaksi edes ymmärtää, kun koneet luovat niitä itse. Vaikeus ymmärtää tuottaa lisää haasteita koko SoMe-mainontaan ja Facebookin sekä Googlen mainostulot kasvavat entisestään, kun koneoppiminen kohdentaa mainontaa entistä paremmin ja entistä kustannustehokkaammin.

SoMe-mainonta on myös _SUURI tasa-arvoistava tekijä_, koska ensi kertaa kaupallisessa historiassa pienilläkin toimijoilla, pienyrityksillä ja yhdistyksillä jne, on mahdollisuus tavoittaa oikea kohdeyleisönsä maailmanlaajuisesti taikka vain paikallisesti, jos haluavat. Mutta mahdollisuus on nyt vihdoin olemassa. Jos regulaattorit eivät ymmärrä suurta kuvaa ja asian mullistavuuden positiivista puolta, saattaa kielloilla olla suuria negatiivisia vaikutuksia.

James Allworth ja Ben Thompson ovat mahtavassa <a href="//exponent.fm/" rel="noopener" target="_blank">podcastissaan</a> ehdottaneet, että ainoa tapa selvittää Facebook-mainonnan ja Google-mainonnan umpisolmu on täysi selattavuus niiden julkaisemiin mainoksiin. Tänä päivänä salaisesti vain pienelle ryhmälle tarjottavat mainokset jäävät ulkopuolelle kaiken valvonnan, toisin kuin vaikkapa lehtimainonnassa, jossa suuri joukko ihmisiä näkee kaikki mainokset. Kun vain kohderyhmä näkee mainonnan, julkisuusvalvonta ei voi puuttua ongelmaan, kun ei edes tiedetä mikä ja missä ongelma piilee, tai onko sellaista edes olemassa. Kannatan lämpimästi julkisuuden lisäämistä

Alla Zeynep Tufekcin mainio TED-puhe tästä aiheesta
  
<iframe width="560" height="315" src="https://www.youtube.com/embed/iFTWM7HV2UI?controls=0" frameborder="0" gesture="media" allow="encrypted-media" allowfullscreen></iframe>
