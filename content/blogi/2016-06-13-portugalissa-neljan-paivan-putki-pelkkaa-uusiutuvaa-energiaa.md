---
title: Portugalissa neljän päivän putki pelkkää uusiutuvaa energiaa
author: saku
type: post
date: 2016-06-13T09:11:05+00:00
#url: /?p=2393

aihealueet:
  - Ekologia ja ympäristön tila
  - Yleinen

---
> Jotain on taas saavutettu uusiutuvan energian rintamalla, kun Portugali on kyennyt neljänä perättäisenä päivänä toimimaan silkalla uusiutuvalla energialla.

Portugali saavutti uusiutuvan energian rintamalla virstanpylvään kun maa toimi 107 yhtäjaksoisen tunnin ajan pelkällä uusiutuvalla energialla, eli aurinkovoimalla, tuulivoimalla ja vesivoimalla. Tämä tapahtui lauantaista 7.5.2016 klo 17:45 alkaen ja päättyen keskiviikkona 11.5.2016.

Portugali on perinteisesti ollut voimakkaasti riippuvainen kaasusta ja hiilestä tuotetusta energiasta ja sitä on pidetty eräänä Euroopan suurimpana hiilidioksidipäästäjänä. Hiljatainen saavutus osoittaa, että Portugali onkin onnistunut ottamaan suurharppauksia kohti puhdasta energiaa osana EU:n uusiutuvan energian 2020-tavoitteita.

Francisco Ferreira, portugalilaisen kansalaisjärjestö Zeron puheenjohtaja, sanoo: &#8220;Portugali on tehnyt merkittäviä investointeja uusiutuviin ja erityisesti sähköntuotantoon, sillä se tulee olemaan pääasiallinen loppuenergian muoto tulevina vuosikymmeninä samalla kun liikenne siirtyy fossiilisista polttoaineista sähköajoneuvoihin.&#8221;

Myös Saksa on ilmoittanut, että se tuotti sunnuntaina 15.5.2016 lähes kaiken tarvitsemansa energian puhtaista lähteistä.

Lähteet: theguardian.com, independent.co.uk, ft.com
