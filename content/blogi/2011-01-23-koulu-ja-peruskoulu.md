---
title: Koulu ja peruskoulu, mikä suomalaisessa koulussa olisi muutettava lastemme eduksi?
author: saku
type: post
date: 2011-01-23T19:09:48+00:00
#url: /?p=817

aihealueet:
  - Yleinen
avainsanat:
  - koulu
  - koulutus
  - peruskoulu
  - työelämä

---
## Koulu on keskiössä

Vaikka jokainen ajatteleva suomalainen ymmärtää, että koko yhteiskunnan tulevaisuuden keskeisin edellytys ovat lapsemme ja nuoremme ja siten toimiva koulujärjestelmä, silti me kohtelemme koululaisia ja kouluja opettajineen kuin saastaa. Miksi? Koska olemme ajattelemattomia ja koska meille syötetään valheita, joihin ajattelemattomuuttamme uskomme.

## Koulu ei ole vain oppimispaikka
Kun lapsemme kasvavat, he tarvitsevat huolenpitoa ja rakkautta. Toisin sanoin sanottuna lapsemme tarvitsevat aikuisten aikaa ja tilaa kysyä sekä toteuttaa itseään luovina olentoina. Nykykoulujärjestelmä kuitenkin lähtee siitä, että lapsi on vain yhteiskunnan robotti, jota vuosi kerrallaan lisääntyvin pakottein kasvatetaan markkinatalousjärjestelmän kuuliaiseksi orjaksi. Millään muulla tavalla ei voi ymmärtää sitä, että kouluista halutaan viedä pois kaikki määrärahat ja kaikki aikaresurssit. Ja kun koulu loppuu, lapsi pullautetaan työelämään. Vaan kun työelämä ei osaa tarjota työpaikkoja, niin todellisuudessa hänet potkitaan työttömyyden kierteeseen.

### Koulu pois alta ja töihin ja sitten eläkkeelle, jos kestät hengissä

Ne harvat, jotka tänä päivänä työllistyvät, joutaisivat tekemään töitä entistä pidempään, ainakin jos on uskominen  ministereitämme ja muita ns. päättäjiä. Nyt siis hukkaputki on valmis. Ensin nopeasti koulusta töihin ja sitten töistä arkkuun. Ja voitot monikansallisille yrityksille ja EU:lle. Tämä on se totuus, jota päättäjämme eivät sinulle ääneen sano.

## No entä se koulu?

Koulu on paikka, josa lapsi voi oppia niin uskomattoman paljon, jos hänelle annetaan mahdollisuus. Siksi resurssit pitää palauttaa kouluihin. Opettajien tulee taas saada aikaa hoitaa opetustehtäviä. Keinotekoinen kilpailutus mitä erinäisimmistä asioista on lopetettava. Koulun on siis yksinkertaisesti oltava lapsen kokonaisvaltainen kehityskeskus, jossa hänestä kasvaa luottavainen ja yhteiskuntakelpoinen aikuinen. Koulu kunniaan, siis!
