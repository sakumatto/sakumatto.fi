---
title: "Miksi päivittäinen paastoaminen kannattaa"
date: 2018-09-24T07:54:31+03:00
author: saku
type: post

aihealueet:
  - terveys
avainsanat:
  - paasto
---

Paastoaminen on tutkimuksen kiinnostuksen kohteena ja tulokset ovat todella hyviä. On voitu osoittaa, että paasto voi auttaa itse kunkin terveyden ylläpitämisessä monin eri tavoin. Paastolla voidaan tutkitusti saavuttaa kehon kuona-aineiden poistoa, pidempi elinikä ja painonpudotus, muutamia mainitakseni. Paastotessasi nälkiinnytät pahanlaatuisia bakteereja suolistossa, siis niitä, jotka elävät ruokavaliosi tulehdusta aiheuttavista osista ja samalla edistät tasapainoa ja pitkäikäisyyttä edistävia mikro-organismejasi.

Jos olet heitä, joka haluaa syödä pitkin päivää, soluillasi on vain rajallinen mahdollisuus korjata itseään ja poistaa kertyneet kuona-aineet ja toksiinit. Kehollamme on tärkeitä prosesseja, jotka tapahtuvat suolen mikrobistossa paaston aikana. Siksi paasto tehoaakin niin hyvin.

Hyvä uutinen on, että on olemassa monenlaisia paastoja - kuten viiden päivän vesipaasto ja päivittäinen paasto - itse harjoitan tätä jälkimmäistä. Olen siis syömättä aina illasta seuraavan päivän puoleen päivään asti. Mutta riippumatta paaston lajista ja tyypistä, paasto kannattaa. Pysymme pirteinä vähemmällä syömisellä. Pisin paastoni on 30 päivää mehulla ja sekin onnistuu perusterveeltä, mutta samalla on myös sanottava, että päivittäinen ruokailu on suulle mieluisaa ja mielenkiintoa tuottavaa.

Kun olemme pitkiä aikoja ilman ruokaa, elimistömme stressaantuu positiivisella tavalla. Tämä puolestaan käynnistää solujen luonnollisen puhdistumisen, englanniksi autophagy. Kehomme kyky estää kroonisia sairauksia ja elää terveenä pitkään riippuu tästä prosessista. Vaikka monet kehomme biologiset toiminnot hyötyvät paastosta, aineenvaihduntamme hyötyy siitä erityisesti.

Tutkimukset viittaavat siihen, että 16 tuntia on optimaalinen aika antaa soluille aikaa itsensä hoitoon ja puhdistukseen. Itse olen syömättä päivittäin klo 22 – 12, eli 14 tuntia.

<img src="https://lh3.googleusercontent.com/lm2qsssl0Yub_GyWEYIWzBTU_EDfdM6BYkH0ccqLKCmrsEHyNx1bHZf2-e59hSn3Agy3MJJS-ficVQ4XFqksnhl65955n_EZxodSpp8UCfiwilFaxbxeQ4cIcUAyNdm-gr6Im3ScfKqBG_syMKryZOOxrVup856HBtCfN6Na_aPEUh4xI2WJQTUt76yFSX4xa_pWCY1YfgHPcLRKSmwF3B9sZIVeLoX6TmE8UWAj4V5BscE9bYhv9841wUFyo8F9V3YPehrWINBeCNzyWtg2nLwg8wMK_SlNowN8jOnv7hvoJbTWgTGO702NdCeBpx5gn22CyHKobN_46AxlYAZoheT8KHH-UQjNnxe-xH9OfePkx5BSKnXwtcRq_F_k6Zu68gDCYMiOSvpCl50Y12yxSQ9CBA-yyMwhrNT-GmSrb4_VlSfK2tZjndwVTVmEcK0hVDdRiND8XJ1pIx-nZgp51VQGVy7-xd5DtF6mji8I5_yLQN7GoqbZqNeP81uC7Z8Tv5WrRvMOxoprxU6ATv4xcctHjvKlJsme4-68Dwi7VjCPBIBZvXZpNbAKrXnbZ8E-2rKpMUPqe8_f0h0PE49L2SKsjdhoELz9HRKZGgKemASnAnhV5C7oLWveeno_7rs=w847-h899-no" style="self-align:center;margin:25px 20%; width:60%" />
Jos haluat itse kokeilla päivittäistä paastoa, voit kokeilla esimerkiksi:

Vaihe 1: Klo 20–22 välillä illalla, lopeta syöminen & juominen ja anna puhdistumisen alkaa.

Vaihe 2: Aamulla, kun heräät, saat juoda vesipitoisia juomia kuten teetä, kahvia, vettä, mutta ei muuta. Odota kello 12:een asti ennen kuin syöt. Jos et aluksi kestä aivan klo 12 asti, yritä sinnitellä niin pitkälle kuin pystyt ja lisää aina vaikka viikon välein syömätöntä jaksoa.

Vaihe 3: Englanninkielinen sana aamiaiselle on, kuten tiedämme, breakfast, eli "break" "fast", sananmukaisesti keskeytä paasto. Keskeytä nyt siis paastosi ja tee se mieluiten riittävän isolla annoksella rasvaista (vain hyviä rasvoja!) ruokaa. Helppo ja pitkään nälän kurissa pitävä ruoka on MCT-öljy, jota saa joka kaupasta nykyään. Rasva antaa elimistölle sen tarvitseman energian, mutta ilman insuliinihuippua, kuten hiilihydraatista saatu energia voi tuottaa.
<hr style="margin: 25px 25%;" />
Tähän lopuksi haluan lämpimästi kiittää Puhdistamon väkeä siitä mahtavasta tuotepaketistanne, jonka lähetitte korvaukseksi omassa MCT-öljypullossani olleesta viasta. Ja muille lukijoille tiedoksi, tämä ei ole maksettu, vaan sydämestä tuleva kiitos :)