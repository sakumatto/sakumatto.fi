---
title: Nälänhätä on vieläkin ratkaisematta
author: saku
type: post
date: 2010-10-16T03:37:29+00:00
#url: /?p=370
aihealueet:
  - Talous
  - Yleinen
avainsanat:
  - maailman nälkäpäivä
  - vuosituhattavoite

---
Tänään, Maailman ravintopäivänä, on soveliasta muistuttaa meitä kaikkia länsimaissa asuvia ihmisiä YK:n vuosituhattavoitteista. Yksi tavoite ylitse muiden on lopettaa nälänhätä ensin puolittamalla se 2015 mennessä. Sekään ei riitä, mutta jos länsimaat eivät kiristä tahtiaan, 2015 mennessä tilanne on vain pahentunut entisestään!

Maailman ravintopäivän tarkoitus on nostaa yleistä tietoisuutta maailman ravinto-ongelmasta ja lisätä solidaarisuutta nälkää, aliravitsemusta ja köyhyyttä vastaan taisteltaessa. Köyhyyden mukanaan tuomat puutteet estävät lapsen täyden kehityksen ja ovat osaltaan luomassa köyhyyden loputonta noidankehää, joka siirtyy sukupolvelta toiselle. Köyhyydestä alkunsa saaneiden ongelmien kasautuminen kaikkein köyhimpien ja heikoimpien niskaan on tyypillistä.

Nälänhätä ei kuitenkaan ole mikään pakkotila, vaan se on ihmisten valinta. Kyllä, valinta. Me valitsemme olla välittämättä siitä, että miljardi ihmistä elää nälässä tälläkin hetkellä, samalla kun maailman ruoan ylituotanto on noin 12%. Ei ole siis mitään pakkoa sille, että joka päivä 25.000 lapsen täytyisi kuolla nälkään. Ei ole pakkoa sille, että joka puoli tunti jumbojetillinen ihmisiä siis turhaan kuolee tässä yltäkylläisyyden maailmassamme.

Muutoksen avaimet ovat länsimaisten äänestäjien ja ihmisten käsissä ja vain vaatimalla, siis _todella vaatimalla_ muutosta poliitikoiltamme, he taipuvat paineen edessä. Vain painostettu poliitikko toimii ja nyt on pakko. Ei ole mitenkään perusteltavissa, että planeetallame nähdään nälkää. Allekirjoita sinäkin vetoomus jo tänään:<a href="http://1billionhungry.org/" target="_blank" rel="nofollow">http://1billionhungry.org/</a>

Linkit: <a href="http://www.fao.org/getinvolved/worldfoodday/en/" target="_blank" rel="nofollow">http://www.fao.org/getinvolved/worldfoodday/en/</a>-FAO:n virallinen sivusto
  
<a href="http://1billionhungry.org/" target="_blank" rel="nofollow">http://1billionhungry.org/</a> &#8211; miljardi nälkäistä, allekirjoita vetoomus
  
<a href="http://www.unicef.fi/vuosituhattavoitteet" target="_blank" rel="nofollow">http://www.unicef.fi/vuosituhattavoitteet</a> &#8211; Suomenkieliset vuosituhattavoitteet
