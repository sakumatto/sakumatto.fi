---
title: Ilmasto lämpenee pysyvästi jopa viisi astetta
author: saku
type: post
date: 2018-08-07T09:06:52+03:00

aihealueet:
  - Ilmastonmuutos
avainsanat:
  - co2
---

Nyt julkaistu tiedemiesten konsensus on hyvin karua luettavaa. Maapallon keskilämpötila voi nousta 4–5° esiteollisesta ajasta PYSYVÄSTI jos pikaisiin toimiin ei ryhdytä.

Tämä riski on ilmeisen suuri, vaikka Pariisin ilmastosopimuksen tahtotila saataisiinkin lihaksi. Tiedemiehet kertovat selkein sanakääntein, että nyt 2018 nähty kesä ei tule olemaan mitään verrattuna tulevaan. Meille suomalaisille VAIKKA hiilidioksidipäästöt saataisiin kuriin, on luvassa +3° kuumempaa 2040 mennessä. Nyt julkaistussa artikkelissa puhutaan vaa'ankieliasemassa olevista tekijöistä, jotka saattavat hyvinkin kaatua yksi kerrallaan, mikäli lämpenemistä ei saada kuriin.

Milloin poliitikot heräävät? Milloin me ihmiset heräämme? Aikaa ei ole kinastella rahasta, vaan nyt on toimittava hinnalla millä hyvänsä. Tämä katastrofi on suurempi uhka ihmiskunnalle kuin mitä Toinen maailmansota oli. Nyt on varustauduttava samalla budjetilla kuin varustauduttaisiin totaaliseen sotaan, raha ei saa olla este.

Jos lämpeneminen muuttuu kontrolloimattomaksi, uusi tasapainotila saattaa olla viisi astetta nykyistä lämpimämpi. Tuloksena olisi osan planeetan alueista muuttuminen asuinkelvottomaksi. Koko ihmiskunnalle se merkitsisi todella tukalaa oloa.

[Linkki artikkeliin](http://www.stockholmresilience.org/research/research-news/2018-08-06-planet-at-risk-of-heading-towards-hothouse-earth-state.html)

[Linkki tieteelliseen artikkeliin](http://www.pnas.org/content/early/2018/07/31/1810141115)