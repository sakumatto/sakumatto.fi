---
title: Poliisi ja heidän tehtävät sekä lukumäärä saatava kasvu-uralle
author: saku
type: post
date: 2015-08-03T08:35:02+00:00
#url: /?p=202
aihealueet:
  - Liikenne
  - Yleinen
avainsanat:
  - poliisi
  - rikollisuus
  - turvallisuus
  - vartijat

---
## Poliisi on suomalaisten turvan perusta

<p style="float:right; width:32%;max-width:330px;" >

[<img class="size-medium wp-image-2253" src="https://lh3.googleusercontent.com/i2ff911S156FC7a9GeeLKErLw-4a85tz2E3q_ECDggugq3XoHtBZOuNELmIU81C5L_B1huuq-GqurV-jRKeV-WOJG2oqBANvESYTu_jwVpMo__A780zHKNbDKEZMQEAhh_8qLpdjhVkSfcZsUDBlPNhFvxVNwNpBDHb0RjyaN170ix302BzS3OxWXi0_rQ5VCsqN15zbtkDe0HjDvIgfWaGqkZPr3dneeNLL3tu5v-bSwWnjK7Op_ZkQ7U7FxfZBMTZLJqPtZzd99os-2rDzTT8Kspn3utXko5E1seeYLIUJCY8a0K27cmRoyfZCwQl1pOuIPTIigPor6yBC2_wi6JeVawGLJiOoDnsPvC0FSZOVa064eapt2SXH43gi5yTZiaSN17fcafPoJxrg7yBcFqLtC8RaT0aj43CEsMrMY8I9ck1b3s4BigRdrgmI-GIUrQUJlFxrD6ANIZt06LWJQtUMJu4A1vu1RIu8FrOoP6-wEfDFPKYCmJyGUqLK3KVbFtGBb60ukCLNnrhned2P49nrYuS1G6RIN6w1I3p18EF9TQOk7xmeNhOfKxU4ayZaoKNChnxvxKzkS1bJCdhFYKnpTOkpg32g_sTxqoA=w954-h930-no"  alt="Poliisi ja poliisien läsnäolo katukuvassa on erittäin suotavaa" width="550" height="537" data-sizes="(max-width: 550px) 100vw, 550px" />
<br />Poliisi ja poliisien läsnäolo katukuvassa on erittäin suotavaa.</p> 

Vielä 1970-luvulla poliisi oli normaali näky ja heitä näki partioimassa siellä sun täällä ja niinpä poliisi oli aina löydettävissä läheltä, jos sille oli tarvetta. 2010-luvun Suomessa poliiseja näkee liian harvoin muualla kuin partioautossa tutkan kanssa mittailemassa nopeuksia tai samaisessa partioautossa ajelemassa ees sun taas. Poliisi ja poliisien läsnäolo on korvattu vartijoilla, joita nykyään näkee aivan kaikkialla.

## Poliisi on ulkoistuksen kohde ja kärsii siinä missä me muutkin näistä säästöistä

Poliisi on taas yksi kohde, jossa yhteiskunta on ulkoistanut kustannusvastuun. Sen sijaan, että poliiseja olisi entiseen malliin, ja yhteiskunta maksaisi kustannuksen, niin nyt vartijoiden ammattikuntaa vilisee niissä kohteissa, joissa tulisi olla poliisi.

Kysymys ei ole pelkästään kustannusvastuun jaosta, vaan myös turvallisuuden luomisesta ja pätevyydestä. Poliisien ammattitutkinto on vaativa ja johtaa ammattitaitoisen ja juridiikan tuntevan ammatin osaamiseen. Poliisi omaa erityisvaltuuksia, jotka voivat olla vain valtion virkamiehen käytössä ja siis valtion ohjauksessa. Älköön tätä tulkittako kritiikiksi vartijoiden osaamista kohtaan, vaan kritiikiksi sitä kohtaan, että heitä ei oteta poliisi-koulutukseen, johon he kuuluisivat.

<p style="float:right; width:32%;max-width:330px;" >
<img src="https://lh3.googleusercontent.com/oKGUBDfdibkxPU0JgXHyXDM_YYSGr2pW9YxlAt_9yT7dFTh9rNQSZ4bucU_G5QHFqQVWvMgt5sQKHD1ifeqhJ0lOPVPPSG04QRs2mA8rxJdjaOWuHmWTDRF54xxd1YIKXHiItPD6pkdcxLwgRVZmUjSGGisgrSN4WPHGAnpxC5P7F00C2NQqQdcovuPys6nbwD3M7_rVPFmfWygJ8KmGyPUGx-oV1CXJe0Z3K_kFhLYZ3r6OEb7eg-CrABrIwsss91MmxDrmOwEL6L9p2jk-O_QUJN_8quUb-hK6IzOXzx5SPzh-1in9S_oXOCD_XCX-QMoRH0Px9Tx5CidD1xenzaFRwBMMbmHOpjvSCjVmJlTC_VaiiUTrVJP2THCx1-be5tWyzUy5aX8WVr6jDAyjSYevz0zIgxl1IZGHEi49MU58WbUkHO6P_AVoeNJIbB1olhXWIvgQHuRYGz0XO73zkIDGm5YNzdtWdwwKF1-nOpINutCYiPYbAhlUnFrJCSV1-QgOf26xE4nvCvqvsdDZx8uK9KYe1VCzH8zY_apySMAZqLNe9dMgUaEGfuPC1m7XcPgyPc4HjzA-PbaknZ6IW_cx2rg_GftuM1lTSlE=w557-h930-no" />
<br />Vartijoiden lukumäärä lisääntyy poliisien vähentyessä, mitä järkeä tässä kehityksessä on?</p> 

Turvallisuuden tunne on kaikissa viime vuosina tehdyissä tutkimuksissa osoittautunut rapautuvan aina vain enemmän. Olemme jo nyt tilanteessa, jossa ikäihmiset tai yksin liikkuvat eivät enää uskalla liikkua pimeän aikaan monissakaan keskeisissä paikoissa. Olemme hiljalleen ajautumassa sellaiseen yhteiskuntaan, jossa liikkuminen kaupunkikeskustoissa on turvallista enää päiväseen aikaan, jollemme päätä muuntaa suuntaa.

Oman kokemukseni perusteella syrjäisemmillä seuduilla tilanne on vieläkin pahempi. Poliisin saaminen kriisipaikalle kestää helposti pitkälti yli tunnin. Siinä ajassa on vahinko jo ehtinyt sattua ja ihmisten eriarvoisuus tältä osin on kiistaton.

### Läsnäoleva poliisi on paras poliisi

Olkoonkin, että Aarnion tapaus on rapauttanut kansalaisten luottamusta poliisiin, on ammattikunta edelleen sitkeästi eniten arvostettujen ja luottamusta nauttivien joukossa <a href="http://www.iltasanomat.fi/kotimaa/art-1288636795543.html" target="_blank">tutkimusten mukaan</a>. Poliisien läsnäolo katukuvassa on tekijä, joka ennaltaehkäisee rikollisuutta. Se on myös seikka, joka lisää ihmisten hyväksyntää poliiseja kohtaan ja yhtenäistää yhteiskuntaa. Yhteiskuntahan on sopimusjärjestelmä, jonka me kansalaiset luomme. Nyt on aika pysähtyä miettimään tahdommeko poliisivaltion, jossa rikollisuuden rehottaessa valtoimenaan ihmisten liikkumista säännellään ja vapauksiamme kavennetaan, vaiko poliisi-valtion, jossa turvallisuus syntyy siitä, että turvallisuuskoneisto on kaikkien saatavilla aina ja kaikkialla.

 [1]: https://sakumatto.fi
