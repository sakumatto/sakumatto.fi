---
title: 'Mitä maksaa ajokortti: ajo-opetuslupa ja mitä siitä seuraa'
author: saku
type: post
date: 2012-05-21T14:47:00+00:00
#url: /?p=1190

aihealueet:
  - Liikenne
  - Yleinen
avainsanat:
  - ajo-opetus
  - ajo-opetuslupa
  - ajovarma
  - autokoululiitto
  - lupa
  - poliisi
  - trafi

---
# Ajo-opetus kotona &#8211; tähtäimenä B-kortti

<img  style="margin: 15px; float:right;" title="ajo-opetuslupa" alt="" src="https://lh3.googleusercontent.com/_24XOCF_jEt5NloJPRmjS9X4lOsgCMZ33ncl38CCkDmCNykmkcR-7tA6TeLhQHwqtSbH9RWTJ2oXDhVfAQRK3lxzDdsJWt4ROzlsGfOcbi8m5gEGBFCya70TZljaU6FxBYSwJnv2IhL3fbXj1EiMdu_AJSRZQpIG2nLSAExdo0oBD4_UVxWbbEXgxwsxl3J1_Xi7Sc3sL81GvV_KlXy8S2rTAyQTIP2bnhj9uG_VIvoMbrUpb7OHLiIqPnEoqTpdV-KEwSSA0aCh7VxslAwDjZbMrpcIgMWdqmbr6GR2h7KkdnbE5wBGLCOU8z9V4zKXakrtivYbhWm89zKgraMkm8BINdcm8DWXDSGKJG7O6gnN1AT1BS6nUA6SsG9eGwgQ-YKAjZn7AMbIc0EBwNr_OPYNSAos0YRzdFnb3alG-4Jp9BnzUb6sPPyjgJ3z3AasQYErvVAPp8XkGTrhNMDu6Q5LtUrEfRXZsczK2lnYQO-_Y6HYDr06L7vbJjHGs2Lp2O2SpQwO9hRpLDD3lZAEgVRXKdQx21WkPxroe_hS2yNxocudVSr11uxsl-agd4dpj6B417NJZa3GH0NUPiwFXvovPDwhV969fhAhnKk=w1531-h930-no" width="326" />

Ajokorttia varten tarvittavan ajo-opetuksen voi antaa myös opetusluvalla. Ajo-opetus kotona on helppoa ja halpaa – edelleen. Ainakin itse sain aikanaan kortin sillä tavalla isäni opettamana. No nyt ensimmäinen oma jälkikasvu on sen ikäinen, että on tullut aika maksaa potut pottuina. Tämän blogin aihe on se, miten kaikki oikein menikään&#8230;

&nbsp;

## Mitä ajo-opetus kotona sisältää?

Trafin mukaan **opetusluvan haltija on velvollinen antamaan sekä teoria- että ajo-opetuksen oppilaalle**. Opetus annetaan hyväksyttyä opetussuunnitelmaa noudattaen. Huomaa, että opetusluvan voi saada enintään yhdeksäksi kuukaudeksi, joten kaksosten ja kolmosten vanhemmat saavat tässä oivaa &#8220;jeesiä&#8221;, kun muuten ovat raukat kärsineet kovempina hankintoina&#8230;

Vaikka pääsääntöisesi kirjoitankin aina politiikan aiheista, ensisijaisesti olen kuitenkin ihminen ja lasteni isänä haluan olla osa ratkaisua, jolla heille saadaan ajokortti. Itse olen aikanaan edellä kuvatulla tavalla saanut oman ensikorttini AB-luokkaisena ja paperisena sellaisena 1984. Matkan varrella korttiin on tullut lisäluokkana ensin BE, sitten C ja nyttemmin vielä CE. Mutta sinänsähän opettajalle riittää se sama luokka, jota aikoo opettaa.

&nbsp;

## Ajovarma, Trafi ja opetuslupa teoriakoe

Kävin aikaisemmin tänään Itäväylän varrella Ajovarmassa varaamassa itselleni teoriakokeen tapahtuvaksi ensi viikolla. Sitä ennen olen sopinut meneväni hakemaan lisäjarrupolkimen, joka sitten aikanaan autoon asennetaan. Ajovarman ystävällinen virkailija kehoitti käymään Trafin ja Ajovarman sivuilla hakemassa lisätietoa itse teoriakokeeseen, jossa on omat kysymyksensä opetuslupaa varten. Muuten koe on normaali teoriakoe, jonka opetettavakin sitten aikanaan ottaa. Trafin sivuillakin on nähdäkseni kaikki tarpeellinen lukemisto opetussuunnitelmista oheislukemistoihin. Linkit löytyvät artikkelin lopussa.

Katso <a href="http://youtu.be/uHspC6VmTj8" target="_blank" rel="nofollow">videoni ajo-opetusluvasta</a>.

&nbsp;

### Mitä ajo-opetusluvalla hankittu ajokortti maksaa

Tämä kysymys on monen ajo-opetuslupaa pohtivan hankintapäätöksen keskiössä. Olen tällä sivulla laskenut [opetusluvan hintaan][1] sisältyvät kaikki kulut yhteen. Jokaisella on omat hankintakanavansa jo pelkästään sen mukaan missä asuu, mutta hinta asettuu johonkin 615 euron tienoille. Tämä on 2012 hintataso. [Nyt 2013 ajokorttiuudistuksen][2] myötä hinnat tulevat nousemaan väistämättä. Lue edeltä klikkaamalla mikä muuttui 19.1.2013.

&nbsp;

Linkit tänään: <a title="Kuljettajaopetus trafin sivuilla" href="http://www.trafi.fi/tieliikenne/ajokortit_ja_tutkinnot/kuljettajaopetus/opetuslupa" target="_blank" rel="nofollow">Trafi opetuslupa</a>, Ajovarma opetuslupa, <a title="Opetussuunnitelmat Trafin sivuilla" href="http://www.trafi.fi/tieliikenne/ajokortit_ja_tutkinnot/kuljettajaopetus/opetussuunnitelmat" target="_blank" rel="nofollow">Trafi opetussuunnitelmat</a> &#8211; <a title="Oheislukemisto B-luokan opetuslupaa hakevalle" href="http://www.trafi.fi/filebank/a/1322564229/7100148fc569f17f085858df24067048/4393-OheislukemistoB2011_1.pdf" target="_blank" rel="nofollow">Oheislukemisto B-luokan opetuslupaa hakevalle</a> -, [ajo-opetuslupa][3], <a title="Ajoharjoitteluratojen lista" href="http://omaapp.fi/x/radat" target="_blank" rel="nofollow">http://omaapp.fi/x/radat</a>,

 [1]: https://sakumatto.fi/opetuslupa-hinta-mita-se-maksaa-ja-miksi "Ajo-opetuslupa: ajokortti hinta"
 [2]: https://sakumatto.fi/ajokorttiuudistus-2013-vaikutus-ajo-opetukseen-opetusluvalla/ "Ajokorttiuudistus 2013, vaikutus ajo-opetukseen opetusluvalla"
 [3]: https://sakumatto.fi/ajo-opetus-luvalla
