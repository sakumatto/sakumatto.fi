---
title: Sakun kotisivu
author: saku
type: post
date: 2020-01-01T18:30:01+00:00



aihealueet:
  - Yleinen
avainsanat:

---
Kun kaikki normaaliksi koettu sortuu ympärillä, luulisi olevan helppoa tehdä johtopäätös, että vanhat tavat eivät enää toimi. Silti <em>kaikki</em> suuret linjaukset maassamme tehdään kilpailukyvyn tai muun rahaperusteen tukeen nojautuen. Sote-palveluita kiristetään ja karsitaan kun rahaa ei ole ja samalla rahaa on kuitenkin palkita erinäisiä päättäviä tahoja. Luonnon suojelu alistetaan taloudellisen edun alttarille ja inhimilliset perusoikeudet syrjäytetään milloin tahansa, jos "rahaa ei ole".

Tämän kaiken seurauksena syntyy eriarvoisuuden kehityskulku, jonka olemme jo nähneet johtamassa pakolaisaaltoihin ja terrorismin muuttumiseksi arkipäiväksi.

"Hulluutta on se, että tekee samat asiat uudelleen ja uudelleen ja odottaa eri tuloksia."

Miksi päättäjämme sekä yritysjohtajamme eivät muuta toimintaansa, kun sokea reettakin näkee, että nykyinen suunta johtaa syveneviin kriiseihin ja suoranaiseen umpikujaan?

Meidän itse ja edustajiemme tulee toimia kansan edun hyväksi konsensuksen keinoin. Vain olemalla valmis myönnytyksiin ja todelliseen oikeudenmukaisuuteen tähtääviin ratkaisuihin, voimme ratkaista nykyiset ongelmamme ja varsinkin yhteiskunnan monimutkaistumisen johdosta eteemme tulevat huomisen haasteet.